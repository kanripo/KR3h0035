# -*- mode: mandoku-view; -*-
#+TITLE: 書錄
#+DATE: 2015-08-24 23:14:52.313536
#+PROPERTY: ID KR3h0035
#+PROPERTY: BASEEDITION WYG    
#+PROPERTY: JUAN 卷下
<pb:KR3h0035_WYG_003-1a>¶
欽定四庫全書¶
　書録卷下¶
　　　　　　　　　　　　　宋　董更　撰¶
米友仁字元暉¶
　元章子官至工部侍郎山谷嘗戯贈之詩云虎兒筆¶
　力能扛鼎教字元暉繼阿章虎兒暉小字也¶
　吕企中跋豫章所刻法帖云米氏心畫之妙得於家¶
　傳父作子述識者謂宋之有元章元暉猶晉之有羲¶
<pb:KR3h0035_WYG_003-1b>¶
　之獻之¶
　更嘗攷米西清之書多作斜努之筆甚者一字皆成¶
　横欹之勢此傚父體而用力太過耳¶
洪邁字景盧¶
　善漢𨽻有𨽻纂𨽻釋𨽻韻能盡漢刻之本末矣其𨽻¶
　書頗傳于世¶
呉説字傅朋¶
　翰墨志紹興以來雜書游絲書惟錢塘呉説篆法惟¶
<pb:KR3h0035_WYG_003-2a>¶
　信州徐兢亦皆碌碌可嘆其弊也¶
　揮麈録云説知信州朝辭上殿髙宗云朕有一事每¶
　以自慊卿書九里松碑甚佳向來朕自書易之終不¶
　逮卿所書當令仍舊説惶恐稱謝是日降㫖令根尋¶
　舊碑向在天竺寺庫堂中即復令張挂取宸奎牓入¶
　禁中¶
徐兢字明叔¶
　宣和間嘗為書學博士工篆法以秦斯為本弟琛亦¶
<pb:KR3h0035_WYG_003-2b>¶
　善篆¶
陳恬字易叔號存誠子¶
　陳簡齋詩載其能書¶
王利用字賔王¶
　畫繼云書畫皆能髙宗甚愛其書¶
汪藻字彦章¶
　(闕/)　湖異跋于湖篆字云昨宧呉門得汪藻龍溪小¶
　篆今守長沙得張于湖大篆皆前此所未見也¶
<pb:KR3h0035_WYG_003-3a>¶
康與之字伯可¶
　呉興陶定序其詞集云君嘗謂余曰我昔在洛下受¶
　經傳於晁四丈以道受書法于陳二丈叔易有書傳¶
　於世¶
向子諲字伯恭號薌林¶
　書跡傳世人多寶之¶
陸㳺字務觀號放翁¶
　書跡飄逸可以傳玩¶
<pb:KR3h0035_WYG_003-3b>¶
王安中字履道號初寮¶
　書跡清俊可以愛玩¶
劉岑字季髙¶
　寶學劉公能草書余嘗得其千文一卷縱逸而不拘¶
　舊法葢有自得之趣誠齋詩話言于湖嘗參書法于¶
　公云有娑嚩齋號柯山¶
薛尚功字用敏¶
　善古篆尤好鐘鼎書有鐘鼎彛器欵識刻石二十卷¶
<pb:KR3h0035_WYG_003-4a>¶
　在九江¶
呉琚字居父¶
　谷中云呉琚工扁榜鄂渚有壓雲二大字極工又有¶
　天下第一江山字亦其所書更嘗見壓雲二字搨本¶
　初疑為于湖得意書大畧可與寶晉秦臺字比又天¶
　下第一江山疑米老書者及得谷中録示始知又有¶
　琚之書也¶
蔣璨字宣卿¶
<pb:KR3h0035_WYG_003-4b>¶
　紹興間戸部侍郎敷文閣待制善行書亦長於大字¶
　今家藏數帖皆有韻度豫章諸寺扁額多其所書圓¶
　媚縝宻然少蕭散¶
　岳氏贊云廬山之下僊佛之廬多公題扁余熟其體¶
　矣而今見其帖大抵小則通而大則婉而不失其健¶
　余猶愧乎知書之淺¶
胡世將字承公¶
　嘗帥江西刻古帖四卷于郡齋有資古録類集古今¶
<pb:KR3h0035_WYG_003-5a>¶
　石刻為若干卷今題跋存於集中所書鐵柱銘刻于¶
　延真宫邦人習書多取為楷則庚申火碑遂毁不存¶
單䕫¶
　善𨽻書倣唐八分書體官至侍從嘗帥豫章故書疏¶
　間有存焉有老兵王姓者收其藍絹上書二十字方¶
　勁有體葢積習之能非不知而作者也¶
單煒字炳文¶
　谷中云西班人善書有所刻定武蘭亭傳于世谷中¶
<pb:KR3h0035_WYG_003-5b>¶
　嘗取其絳帖辨証刻於襄陽者重刻于星鳯帖後¶
司馬括字子開¶
　豫章寓公温國之後頗長于𨽻邦人多寶其真跡亦¶
　善行押¶
張孝祥字安國號于湖¶
　誠齋云張安國書甚真而放如此然學之者皆未嘗¶
　見公之足於戸下者也又云于湖下筆言語妙天下¶
　當其得意詩酒淋浪醉墨縱横思飄月外興逸天半¶
<pb:KR3h0035_WYG_003-6a>¶
　東坡云李白死世無此樂三百年矣¶
　余兒時聞人言于湖廷對第一人御覽試䇿有詞翰¶
　俱美之褒¶
　谷中云于湖篆書極工今長沙帥司有大字西壁南¶
　康落星寺篆書行記大字皆佳¶
　岳氏贊云思陵嘗因進對見公奏疏玉音諭公曰稍¶
　進乎此便可名世¶
范成大字至能¶
<pb:KR3h0035_WYG_003-6b>¶
　近世以能書稱今有田園雜興詩翰刻石字學山谷¶
　米老韻勝不逮而勁健可觀¶
　岳氏贊云近世能書惟范張相望筆勁體遒可廣可¶
　狭如公亦足以名家矣¶
魏了翁字華父¶
　善篆不規規然繩尺中而有自然之勢余嘗見龜龍¶
　麟鳯四字又于南昌尉饒實夫處見所篆先世墓道¶
　大字皆名筆也¶
<pb:KR3h0035_WYG_003-7a>¶
王埜字子文¶
　嘗漕江西徧易諸處扁榜而以已書張之大字難為¶
　結宻而公獨有餘焉嘗見其石刻小楷葢深入率更¶
　戸庭矣滕王閣有題榜稍劣¶
周頌¶
　益公之後能扁榜大字嘗倅洪士友間多得其書清¶
　勁可觀¶
虞仲房¶
<pb:KR3h0035_WYG_003-7b>¶
　李漢老族孫詠所著蘭澤野語云善篆𨽻𨽻法尤工¶
　家徒四壁藏漢𨽻刻數千卷心慕手追盡其㫖趣具¶
　析波畫正是偏旁各有根據大至數尺小至蠅頭無¶
　不能之今江浙人家園亭墨榜時或有之¶
謝諤字昌國¶
　艮齋書法似東坡而少變其體大抵窘於舒放然自¶
　成一家執筆如捉賊此或近之所書郡榜尤多清江¶
　其鄉國也故存者班班可見曽聞前輩云嘗書重華¶
<pb:KR3h0035_WYG_003-8a>¶
　宫扁極蒙髙宗稱賞云¶
楊无咎字補之¶
　清江人後寓居豫章學率更小變其體江西碑碣多¶
　其所書善畫梅人併蓄其書畫以為珍玩余家率更¶
　邕禪師塔銘刻後有其親題云余於率更為入室上¶
　足小楷殊清勁可愛余又收其文集世所不傳後毁¶
　于火深可惜也¶
甘叔異字叔同¶
<pb:KR3h0035_WYG_003-8b>¶
　甘叔異者豫章(闕/)邑士人以學問稱雄一郡書學米¶
　老草書學山谷余猶有存者余聞之故老其人豪放¶
　不區區拘引繩墨又有鄧南秀者亦豪放有文鄉人¶
　稱甘鄧云¶
姜䕫字堯章號白石道人¶
　能詩有書跡傳于時嘗著續書譜一篇以繼孫過庭¶
　頗造翰墨閫域其自得當不減古人也¶
杜良臣字子卿¶
<pb:KR3h0035_WYG_003-9a>¶
　豫章士人也善小篆見重一時筆法精妙攷究古學¶
　為詳趙鋭者㓜與子卿友善嘗謂余言子卿㓜日見¶
　牕紙有篆字者亦輒割而取之可以見其嗜學也同¶
　時又有漆遂良者亦博洽飽學人稱漆杜云¶
　　嗚呼老成彫落微余記録後生無復道之者矣豈¶
　　不悲哉葢嘗閲華陽國志雖窶儒貧女有可紀者¶
　　莫不咸具余於是竊有志焉故處鄉郡苟耳目所¶
　　接不敢棄也然所不知者固多矣雖然士之抱負¶
<pb:KR3h0035_WYG_003-9b>¶
　　所長而不見知于一時不傳於後世者豈惟書哉¶
　　則亦存乎憎愛之私也則亦有幸不幸也則是可¶
　　悲也至有阿曲以附勢欺偽以盜名者乃或見稱¶
　　焉是益可悲也¶
牟益字徳彰¶
　余亾友牟徳彰畫入能品晩年尤喜篆書深究古文¶
　嘗取石鼓詛楚鐘鼎等文為辨證一編以糾前時釋¶
　文之誤未脱稿而君遂亾¶
<pb:KR3h0035_WYG_003-10a>¶
曹士冕字端¶
　昌谷之後謙撝嗜學博參古法服膺蘭亭嘗與余論¶
　書云今人尚不知有唐無問魏晉可以知其志趣矣¶
張即之字温夫¶
　安國之後甚能傳其家學¶
劉震孫號朔齋¶
　善書大字尤有位置¶
廬山釋頴彬¶
<pb:KR3h0035_WYG_003-10b>¶
釋茂將¶
　善王書¶
闗右釋夢貞¶
　善書¶
浙東釋苑基¶
　善顔書¶
壽春釋惠崇¶
　善王書¶
<pb:KR3h0035_WYG_003-11a>¶
　　右並見皇朝類苑¶
長沙釋希白¶
　東坡云希白作字自有江左風味故長沙帖比淳化¶
　待詔所模為勝(論長/沙帖)¶
釋徳止號青谷¶
　谷中云善屬文工畫能書嘗畫廬山尋真觀二壁朱¶
　文公題其上云此止老所畫後人勿毁又二壁皆正¶
　書其文有青谷文集¶
<pb:KR3h0035_WYG_003-11b>¶
釋省肇¶
　谷中云廬山人工行書廬山多有碑刻湖州徳清海¶
　㑹院常住田記乃其所書¶
豫章釋素坰字季野¶
　學率更書與逃禪之孫為一黨其學亦出於逃禪聞¶
　後反初襲儒服今郡庠孔子廟庭從祀賛其所書也¶
　亦遒媚可愛但乏氣骨耳¶
釋言法華¶
<pb:KR3h0035_WYG_003-12a>¶
　東坡云僕書作意便髣髴蔡君謨稍得意便似楊風¶
　子更放則似言法華矣¶
錢塘釋思齊¶
　善書杭有放生池碑¶
　¶
　¶
　¶
　¶
<pb:KR3h0035_WYG_003-12b>¶
　¶
　¶
　¶
　¶
　¶
　¶
　¶
　書録卷下¶
